# รู้หมือไร่ค่าไฟแพงกว่าค่าข้าว
## Topic
ประเทศไทยจำเป็นต้องเพิ่มกำลังผลิตไฟฟ้าอีกหรือไม่?  

## Dataset
ข้อมูลการใช้ไฟฟ้า, การผลิตไฟฟ้า,จำนวนประชากร,จำนวนรถEV, GDP รายไตรมาส, อุณหภูมิเฉลี่ยในแต่ละเดือน ของประเทศไทย ตั้งแต่ปี 2002-2024 จำนวน (276 Row, 28 Column)

---

## Introduction
แม้ประเทศไทยจะมีการขยายตัวทางเศรษฐกิจและความต้องการไฟฟ้าเพิ่มขึ้น 
แต่ข้อมูลหลายปีชี้ให้เห็นว่าปริมาณการผลิตมักสูงกว่าการใช้จริง 
เกิดคำถามสำคัญว่า
“ประเทศไทยจำเป็นต้องผลิตไฟฟ้าเพิ่มขึ้นจริงหรือไม่?”
การวิเคราะห์ dataset นี้จึงมุ่งตรวจสอบความสมดุลระหว่างการผลิตและการใช้ไฟฟ้า แนวโน้มส่วนเกิน (Oversupply)
และปัจจัยที่ส่งผลต่อการใช้ไฟฟ้าในอนาคต เช่น รถยนต์ไฟฟ้า (EV), GDP, ประชากร, ฤดูกาล เพื่อให้ได้ข้อเท็จจริงที่สะท้อนความสมดุลของระบบพลังงานไทย

จากข้อมูลที่เรารวบรวมมาเราจะเห็นว่า:
![Alt text](images/1.png)
เราจะพบว่าประเทศไทย มีการสำรองไฟฟ้าอยู่จริงและต่อเนื่องหลายปี โดยช่องว่างระหว่างการผลิตกับการใช้เป็นตัวสะท้อนปริมาณสำรอง

![Alt text](images/11.png)
โดยการสำรองไฟฟ้าของประเทศไทยจะอยู่ในช่วง 8-12%


## Question 
### Q1.แนวโน้มการผลิตไฟฟ้ามีความสอดคล้องต่อความต้องการหรือไม่
Load Factor (LF) = ปริมาณการใช้ไฟฟ้าเฉลี่ยทั้งเดือน เทียบกับ ยอดสูงสุดการใช้ไฟฟ้าของเดือน
  - Load Factor สูง (ค่ามาก): แสดงถึงการใช้ไฟฟ้าที่ สม่ำเสมอ และ มีประสิทธิภาพสูง เช่น การใช้ไฟฟ้าอย่างต่อเนื่องตลอดทั้งวัน ทำให้ต้นทุนการผลิตต่ำลงและใช้งานทรัพยากรได้เต็มศักยภาพ
  - Load Factor ต่ำ (ค่าน้อย): แสดงถึงการใช้ไฟฟ้าที่ ไม่สม่ำเสมอ มีช่วงเวลาที่ใช้ไฟฟ้าสูงมากๆ และช่วงเวลาที่ใช้ไฟน้อย ซึ่งถือว่า ไม่มีประสิทธิภาพ ทำให้ต้นทุนการผลิตไฟฟ้าสูงขึ้นและเสียค่าปรับจากผู้ให้บริการไฟฟ้าได้

![Alt text](images/3.png)
โหลดแฟกเตอร์รายเดือนบอกถึงการประสิทธิภาพของการใช้ไฟฟ้า ถ้ามีสีเขียวมากแปลว่าใช้ไฟสม่ำเสมอทั้งวัน ซึ่งบ่งบอกได้ว่าในเดือนนั้นๆมีการใช้ไฟฟ้าที่ค่อนข้างมีประสิทธิภาพ แต่ในขณะเดียวกัน ถ้าแสดงเป็นสีแดง จะบ่งบอกว่าเกิดจากการใช้งาน Peak ที่มากเกินกว่าค่าเฉลี่ยอย่างเห็นได้ชัด ทำให้สามารถคาดคะเนได้ว่าในเดือนนั้นๆ อาจจะมีเหตุการณ์สำคัญในการใช้ไฟฟ้า อย่างการจัดกิจกรรมหรืองานเทศกาลได้


![Alt text](images/4.png)
จากกราฟแสดงให้เห็นถึงการเปลี่ยนแปลงรายปีของการผลิตไฟฟ้า การใช้ไฟฟ้า และ GDP ในแต่ละไตรมาส เพื่อดูว่าความต้องการไฟฟ้าเดินไปในทิศทางเดียวกับเศรษฐกิจหรือไม่
ในช่วงปกติ GDP และไฟฟ้ามีทิศทางสอดคล้อง เศรษฐกิจเป็นตัวขับเคลื่อนหลักของการใช้ไฟฟ้าแต่บางช่วงหลัง 2015 เห็นว่า GDP โตเพียงเล็กน้อย แต่ไฟฟ้ายังโต (หรือตรงข้าม) แสดงว่ามี ปัจจัยอื่นร่วมด้วย เช่น พฤติกรรมการใช้พลังงาน, ประสิทธิภาพอุปกรณ์ไฟฟ้า และเทคโนโลยีใหม่ๆ แต่เราจะเห็นว่าในทางกลับกันตอนที่ GDP ตกฮวบแต่การใช้งานไฟฟ้าลดเพียงเล็กน้อย เนื่องจากไฟฟ้าเป็นสิ่งจำเป็นในชีวิตประจำวันและยังต้องใช้ต่อเนื่อง
อย่างเช่น เมื่อปี 2020 (โควิด-19): GDP ร่วงหนัก (เพราะท่องเที่ยว-บริการหายไป) แต่การใช้ไฟฟ้าลดลงไม่แรงเท่า เนื่องจากครัวเรือนใช้ไฟเพิ่มขึ้นด้วยซ้ำ (WFH, อยู่บ้านมากขึ้น)


### Q2. จำนวนประชากร,พฤติกรรมการใช้รถไฟฟ้า, GDP เป็นปัจจัยที่ส่งผลต่อการใช้งานไฟฟ้าหรือไม่ 


![Alt text](images/2.png)
โครงสร้างความต้องการไฟฟ้ามีการเปลี่ยนแปลง โดยกลุ่ม Residential และ Small General ค่อย ๆ เพิ่มสัดส่วน ขณะที่ Large General ลดลง 
ทำให้เห็นถึงการขยายตัวของการใช้ไฟในภาคครัวเรือนและกิจการขนาดเล็กมากขึ้นตามเวลา 
อีกทั้งยังเห็นความหนาแน่นซ้ำ ๆ ของบางหมวดในฤดูกาลเดิม หรือความผันผวนผิดปกติในช่วงเหตุการณ์ใหญ่ 
เช่น ปี 2019-2020 โควิดและวิกฤตพลังงาน ซึ่งเมื่อสัดส่วน Residential สูงขึ้น จะทำให้การใช้ไฟเกิดทรงแหลมที่ชัดเจนขึ้น

![Alt text](images/6.png)
เมื่อดูการใช้ไฟเฉลี่ยต่อคนต่อปีที่มีความชันสูงขึ้นต่อเนื่อง จะเห็นแนวโน้มการใช้ไฟที่เพิ่มขึ้นเรื่อย ๆ ซึ่งไปในทิศทางเดียวกับไฟฟ้ารวมของประเทศในรูปแรก 
นั่นคือ ความต้องการไฟฟ้าที่โตเร็วขึ้นมาจากการใช้ไฟฟ้าต่อคนที่สูงขึ้นซึ่งเป็นปัจจัยสำคัญที่ผลักดันให้ความต้องการไฟฟ้ารวมเพิ่มขึ้นอย่างชัดเจน 
และสะท้อนมาตรฐานชีวิตและการใช้ไฟพื้นฐานที่ขยายตัว

![Alt text](images/7.png)
หลังปี 2022 จำนวนรถยนต์ไฟฟ้า (EV) เพิ่มขึ้นอย่างรวดเร็ว แต่ถ้าเทียบกับการใช้ไฟทั้งหมดของบ้านเรือนตอนนี้ EV ยังไม่ได้เป็นตัวการหลักที่ทำให้หน่วยไฟรวมพุ่งขึ้นในระยะสั้น แต่จะมีบทบาทมากขึ้นในระยะยาว 

![Alt text](images/5.png)

การผลิตไฟฟ้าและการใช้ไฟฟ้ามีความสัมพันธ์กันสูงมาก สะท้อนว่าระบบผลิตตอบสนองต่อความต้องการได้ดี ขณะที่ความสัมพันธ์กับเศรษฐกิจอยู่ในระดับปานกลางถึงสูง 
ไฟฟ้าจึงเดินตาม GDP แต่ไม่ใช่แบบหนึ่งต่อหนึ่ง ในมุมเชิงนโยบายควรใช้ GDP เป็นตัวบอกทิศทาง และบริหารกำลังผลิตโดยอิงกับรูปแบบการใช้ไฟและฤดูกาลควบคู่


➡️ โดยรวมแล้วความต้องการไฟฟ้าถูกขับเคลื่อนจากโครงสร้างผู้ใช้และพฤติกรรมมากกว่าจำนวนโรงไฟฟ้า

### Q3.การผลิตไฟฟ้าและการจัดสรรพลังงานในประเทศไทยมีแนวโน้มเป็นอย่างไร

![Alt text](images/8.png)

กราฟแสดงค่า Load Factor ของประเทศไทยตั้งแต่ปี 2010 เป็นต้นมา พบว่าค่าเฉลี่ยอยู่ราว 80% และมีแนวโน้มลดลง

![Alt text](images/9.png)
กราฟแสดงส่วนต่างระหว่างการผลิตไฟฟ้าและการใช้ไฟฟ้าประจำปี ตั้งแต่ปี 2002–2024 พบว่าส่วนต่างมีค่าเป็นบวกต่อเนื่อง และมีแนวโน้มเพิ่มขึ้น

![Alt text](images/10.png)
กราฟแสดงสัดส่วนการผลิตไฟฟ้าของประเทศไทยตั้งแต่ปี 1985–2024 พบว่าสัดส่วนการผลิตจากภาคเอกชนเพิ่มขึ้นต่อเนื่องจนเกิน 50% ตั้งแต่ช่วงปี 2005 เป็นต้นมา ขณะที่สัดส่วนการผลิตจากภาครัฐลดลงตามลำดับ

## Conclusion

เมื่อพิจารณาแนวโน้มการผลิตและการใช้ไฟฟ้า (Q1) พบว่าประเทศไทยผลิตไฟฟ้ามากกว่าความต้องการใช้อย่างต่อเนื่อง ซึ่งส่วนต่างระหว่างการผลิตและการใช้เพิ่มสูงขึ้น ขณะที่ค่า Load Factor แม้อยู่ระดับสูง (~80%) แต่มีแนวโน้มลดลง แสดงถึงการผลิตไฟฟ้าที่สูงมากเกินกว่าความต้องการใช้
จากการวิเคราะห์ปัจจัยด้านความต้องการไฟฟ้า (Q2) พบว่าการใช้ไฟฟ้าได้รับอิทธิพลจากอุณหภูมิ การเติบโตทางเศรษฐกิจ และเทคโนโลยีใหม่ ๆ เช่น รถ EV ทำให้ความต้องการไฟฟ้าเติบโตต่อเนื่อง และส่งผลให้ต้องมีการผลิตกระแสไฟฟ้าเพิ่มมากขึ้น
และเมื่อพิจารณาในด้านสัดส่วนผู้ผลิต (Q3) พบว่า ภาคเอกชนมีบทบาทสำคัญมากขึ้น โดยตั้งแต่ปี 2005 เป็นต้นมา สัดส่วนการผลิตของเอกชนสูงกว่า 50% และยังคงมีแนวโน้มที่เพิ่มขึ้น ขณะที่สัดส่วนของภาครัฐลดลงตามลำดับ

ซึ่งจากข้อมูลข้างต้นแสดงให้เห็นว่าประเทศไทยมีไฟฟ้าสำรองเกินความจำเป็น (Oversupply) ซึ่งเกิดจากการขยายกำลังผลิตที่มากกว่าการเติบโตของความต้องการจริง ซึ่งอาจจะพิจารณาเรื่องการบริหารจัดการและเพิ่มประสิทธิภาพการใช้ไฟฟ้า มากกว่าการลงทุนสร้างโรงไฟฟ้าใหม่


##### ปล.การวิเคราะห์ข้างต้นเพื่อประกอบการศึกษาของวิชา DADS5001 สถาบันบัณฑิตพัฒนบริหารศาสตร์ (นิด้า) เท่านั้น

